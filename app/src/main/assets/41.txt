        МІНІСТЕРСТВО ЮСТИЦІЇ УКРАЇНИ
        НАКАЗ
        21.05.2021  № 1797/5

            Зареєстровано в Міністерстві
        юстиції України
        24 травня 2021 р.
        за № 681/36303
        Про затвердження Змін до деяких нормативно-правових актів Міністерства юстиції України
        Відповідно до Кримінально-виконавчого кодексу України, абзацу третього пункту 2 постанови Кабінету Міністрів України від 28 грудня 1992 року № 731 «Про затвердження Положення про державну реєстрацію нормативно-правових актів міністерств та інших органів виконавчої влади», підпункту 1 пункту 4 Положення про Міністерство юстиції України, затвердженого постановою Кабінету Міністрів України від 02 липня 2014 року № 228, НАКАЗУЮ:
        1. Затвердити Зміни до деяких нормативно-правових актів Міністерства юстиції України, що додаються.
        2. Департаменту публічного права (Кравченко Л.) подати цей наказ на державну реєстрацію відповідно до Указу Президента України від 03 жовтня 1992 року № 493 «Про державну реєстрацію нормативно-правових актів міністерств та інших органів виконавчої влади».
        3. Цей наказ набирає чинності з дня його офіційного опублікування.
        4. Контроль за виконанням цього наказу покласти на заступника Міністра юстиції України Висоцьку О.
        Міністр	Д. Малюська

            ЗАТВЕРДЖЕНО
        Наказ Міністерства
        юстиції України
        21 травня 2021 року № 1797/5

            Зареєстровано в Міністерстві
        юстиції України
        24 травня 2021 р.
        за № 681/36303
        ЗМІНИ
        до деяких нормативно-правових актів Міністерства юстиції України
        1. У Правилах внутрішнього розпорядку установ виконання покарань, затверджених наказом Міністерства юстиції України від 28 серпня 2018 року № 2823/5, зареєстрованих в Міністерстві юстиції України 05 вересня 2018 року за № 1010/32462:
        1) у розділі I:
        абзац восьмий пункту 2 викласти в такій редакції:
        «міжрегіональні управління - міжрегіональні управління з питань виконання кримінальних покарань Міністерства юстиції;»;
        у пункті 5 слова «, при цьому воно не може бути нижчим» замінити словами «з урахуванням»;
        2) абзац тридцять перший пункту 2 розділу ІІ викласти в такій редакції:
        «У ПКТ виправних колоній (секторів) максимального рівня безпеки, дільницях слідчих ізоляторів необхідна кількість холодильників визначається адміністрацією установи виконання покарань з урахуванням фактичної кількості осіб, які тримаються у ПКТ виправних колоній (секторів) максимального рівня безпеки чи дільницях слідчих ізоляторів.»;
        3) третє речення абзацу чотирнадцятого пункту 1 розділу XIV після слів «не переносяться» доповнити словами «за виключенням випадків тимчасової відміни побачень у зв’язку з карантином, стихійним лихом або переведенням установ виконання покарань на режим особливих умов»;
        4) в абзаці шостому пункту 5 розділу XXI слово «злочин» замінити словами «кримінальне правопорушення»;
        5) в абзаці п’ятому пункту 1 розділу XXIII слова «злочинів та» замінити словами «кримінальних або інших»;
        6) у розділі XXIV:
        в абзаці шостому пункту 1 слово «злочину» замінити словами «кримінального правопорушення»;
        в абзаці першому пункту 2 слово «злочинів» замінити словами «кримінальних правопорушень»;
        7) у пункті 1 розділу XXXIII:
        в абзаці десятому слово «злочину» замінити словами «кримінального правопорушення»;
        в абзаці одинадцятому слово «злочинів» замінити словами «кримінальних правопорушень»;
        8) у додатках до Правил:
        абзац сьомий додатка 3 викласти в такій редакції:
        «Наркотичні засоби, психотропні речовини, їх аналоги та прекурсори, медичні вироби (за винятком лікарських засобів або їх аналогів, протезів, інвалідних візків або інших пристосувань, необхідних для підтримання життєдіяльності організму (за умови дозволу лікаря), стерильних шприців, голок та контрацептивів у герметичній упаковці (не більше 5 одиниць кожного найменування)).»;
        в абзаці дев’ятнадцятому розділу II додатка 5 слова «та зарядний пристрій до нього (1 шт.).» замінити словами «, зарядний пристрій до нього (1 шт.) та дротові навушники без мікрофона (1 шт.).»;
        в абзаці шістдесят восьмому додатка 6 слово «злочинів» замінити словами «кримінальних правопорушень»;
        в абзаці другому додатка 40 цифру «XXVI» замінити цифрою «XXVII».
        2. У пункті 1 розділу II Порядку організації надання засудженим доступу до глобальної мережі Інтернет, затвердженого наказом Міністерства юстиції України від 19 жовтня 2017 року № 3233/5, зареєстрованого в Міністерстві юстиції України 20 жовтня 2017 року за № 1280/31148, слова «електронних адрес» у всіх відмінках та числах замінити словами «адрес вебсайтів» у відповідних відмінках та числах.
        Директор Департаменту
        публічного права	Л. Кравченко