        1. Старший днювальний відділення зобов’язаний:
        1) знати кількість засуджених, які проживають у відділенні, скільки з них на роботі, хворих, утримується в ДПК, ДІЗО, карцері або ПКТ (ОК);
        2) здійснювати облік та видачу засудженим для користування колючо-ріжучих предметів (ножиць) та господарського інвентарю, під час що робити записи у відповідних журналах;
        3) стежити за наявністю на ліжках табличок із зазначенням прізвищ та ініціалів засуджених;
        4) здійснювати своєчасне здавання білизни засуджених для прання та організовувати їх миття у лазні;
        5) стежити за дотриманням засудженими належного санітарно-гігієнічного стану та правил протипожежної безпеки в відділенні;
        6) у відповідному журналі робити записи щодо засуджених, яким необхідно відвідати медичну частину;
        7) стежити за зберіганням особистих речей засуджених у спеціально обладнаних приміщеннях та не допускати їх зберігання під ліжками;
        8) стежити за наявністю на сумках, у яких зберігаються особисті речі засуджених, бирок із зазначенням їхніх прізвищ, ініціалів та опису речей;
        9) стежити за збереженням майна, обладнання, інвентарю, що є в відділенні;
        10) стежити за належним веденням днювальними журналу виходу засуджених у нічний час;
        11) виконувати інші обов’язки, покладені на них адміністрацією установи виконання покарань, які не суперечать законодавству.

        2. Днювальний відділення зобов’язаний:
        1) знати кількість засуджених, які проживають у відділенні, скільки з них на роботі, хворих, утримується в ДПК, ДІЗО, карцері або ПКТ (ОК);
        2) подавати команду засудженим під час підйому, у разі тривоги чи пожежі та у разі прибуття адміністрації установи виконання покарань і осіб, які її супроводжують;
        3) стежити за збереженням майна, обладнання, інвентарю, що є в відділенні, а також особистих речей засуджених;
        4) забезпечувати дотримання правил протипожежної безпеки у відділенні;
        5) після виведення засуджених на роботу здійснювати прибирання відділення, мити підлогу, провітрювати приміщення, мити й чистити бачки для питної води та наповнювати їх свіжою кип’яченою водою;
        6) стежити за дотриманням засудженими тиші після сигналу «Відбій»;
        7) про всі надзвичайні події терміново доповідати начальнику відділення (вихователю), ЧПНУ або молодшим інспекторам чергової зміни;
        8) під час відвідування відділення представниками адміністрації установи виконання покарань подавати команди «Встати!», «Увага!», доповідати про чисельність утримуваних у відділенні і де вони перебувають у цей час (у період від відбою до підйому команди «Встати!» і «Увага!» не подаються).
        3. Черговий камери зобов’язаний:
        1) під час входу до камери представників адміністрації установи виконання покарань та осіб, яких вони супроводжують, доповідати про чисельність засуджених, які утримуються в камері;
        2) стежити за збереженням камерного інвентарю, обладнання та іншого майна;
        3) одержувати для засуджених посуд і здавати його;
        4) стежити за чистотою в камері;
        5) здійснювати прибирання камерного санвузла, а після закінчення прогулянки - двориків для прогулянок;
        6) мити бачок для питної води.
        {Додаток 20 із змінами, внесеними згідно з Наказом Міністерства юстиції № 1756/5 від 13.06.2019}
